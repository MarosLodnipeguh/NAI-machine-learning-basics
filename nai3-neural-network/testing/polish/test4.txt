Współcześnie nie ma wątpliwości, że sztuczne sieci neuronowe nie stanowią dobrego modelu mózgu[potrzebny przypis], choć różne ich postacie wykazują cechy charakterystyczne dla biologicznych układów neuronowych: zdolność do uogólniania wiedzy, uaktualniania kosztem wcześniej poznanych wzorców, dawanie mylnych odpowiedzi po przepełnieniu[potrzebny przypis]. Mimo uproszczonej budowy sztuczne sieci neuronowe stosuje się czasem do modelowania schorzeń mózgu[potrzebny przypis].

Sztuczne sieci neuronowe znajdują zastosowanie w rozpoznawaniu i klasyfikacji wzorców (przydzielaniu wzorcom kategorii), predykcji szeregów czasowych, analizie danych statystycznych, odszumianiu i kompresji obrazu i dźwięku oraz w zagadnieniach sterowania i automatyzacji.

Magazyn BYTE wymienia między innymi następujące zastosowania tych sieci:

diagnostyka układów elektronicznych
badania psychiatryczne
prognozy giełdowe
prognozowanie sprzedaży
poszukiwania ropy naftowej
interpretacja badań biologicznych
prognozy cen
analiza badań medycznych
planowanie remontów maszyn
planowanie postępów w nauce
analiza problemów produkcyjnych
optymalizacja działalności handlowej
analiza spektralna
optymalizacja utylizacji odpadów
dobór surowców
selekcja celów śledztwa w kryminalistyce
dobór pracowników
sterowanie procesów przemysłowych[5].
Najpopularniejsze obecnie zastosowanie sieci neuronowych[potrzebny przypis]:

w programach do rozpoznawania pisma (OCR)
na lotniskach do sprawdzania, czy prześwietlony bagaż zawiera niebezpieczne ładunki
do syntezy mowy.

W dziedzinie nauk technicznych sztuczne sieci neuronowe wykorzystuje się m.in. do[6]:

aproksymacji, prognozowania, przewidywania danych wyjściowych na podstawie danych wejściowych bez konieczności jawnego definiowania związku pomiędzy nimi;
klasyfikacji i rozpoznawania;
kojarzenia danych – sieci neuronowe pozwalają zautomatyzować procesy wnioskowania i pomagają wykrywać istotne powiązania pomiędzy danymi;
analizy danych, czyli poszukiwania związków pomiędzy danymi.
Zobacz też
logika rozmyta
uczenie głębokie
sztuczna inteligencja
system GC-NN
mechatronika